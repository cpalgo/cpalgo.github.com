Szigetek és hidak:
A gráfelmélet egyik legklasszikusabb feladványa a Königsbergi hidak problémája.
A probléma története, hogy a poroszországi Königsberg városban hét híd ívelt át a várost átszelő Prégel folyón úgy, hogy ezek a folyó két szigetét is érintették. A königsbergiek azzal a kérdéssel fordultak Eulerhez, vajon végig lehet-e menni az összes hídon úgy, hogy mindegyiken csak egyszer haladjanak át, és egyúttal visszaérjenek a kiindulópontba.

Gazsika most hallott először a problémáról, és nagyon izgatottá vált; szorgalmas diák lévén egyből továbbgondolta azt.
A következőt találta ki: 
Adott egy képzeletbeli város, annak N szigetével és M hídjával. Legalább hány további hidat kell építeni ahhoz, hogy lehetséges legyen olyan utazás tenni a városban, mely során tetszőleges szigetről indulva minden hídon pontosan egyszer haladunk át?
Segíts Gazsikának megoldani a feladatot!

A bemenet első sorában az N és az M egész számok szerepelnek.
Az ezt követő M darab sor közül az i-edikben két különböző, \(1 \leq u_i, v_i \leq N\) egész szám szerepel.
Ez azt jelenti, hogy az i-edik híd az \(u_i\) és a \(v_i\) sorszámú szigeteket köti össze.

A kimenet egyetlen sorába az építendő hidak minimális száma kerüljön.

XOR-fa:
Kukutyin úthálozata, mint minden valamire való falué, modellezhető egy körmentes egyszerű gráffal, vagyis egy fagráffal.
Nagy Alekosz, Kukutyin lángeszű tudósa feltalálta a multiplikátoros telebabrátort, aminek segítségével a lakók sokkal költséghatékonyabban tudnak közlekedni.
Formálisan: ha az u és v csomópontokat összekötő egyszerű úton szereplő élek \(e_1, e_2, \dots, e_k\), akkor a két csúcs távolsága immár \(dist(u, v) = w_{e_1} \oplus w_{e_2} \oplus \dots \oplus w_{e_k}\). (Itt \(w_{e_i}\) az \(e_i\) út hosszát jelöli.)

Az emberek bizalmatlanok a találmánnyal kapcsolatban: sarlatánnak nevezik Alekoszt, aki most kétségbeesetten fordul hozzád segítségül. 
Bizonyítsd be, hogy működik a multiplikátoros telebabrátor: az \(1, 2, \dots, N\) csomópontok mindegyikéből határozd meg a tőle legtávolabbi csomópont távolságát.

A bemenet első sora egy N egész számot tartalmaz: a falu csomópontjainak számát.
A következő \(N-1\) sor közül az i-edik egy \(u_i, v_i, w_i\) számhármast tartalmaz, ami egy, az u_i és \(v_i\) csomópontok közötti \(w_i\) hosszú utat jelent.

A kimenet egyetlen sorába N darab egész számot kell kiírni: rendre az \(1, 2, \dots, \N\) csomópontoktól legmesszebb lévő csúcs távolságát.
