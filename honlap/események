EGOI:
Jól tudsz programozni, és még lány is vagy? Itt az idő, ne habozz! Az EGMO (European Girls' Mathematical Olympiad) mintájára létrejött nemzetközi diákolimpia keretei között próbára teheted magad! Az újonnan beharangozott verseny először idén, Svájcban kerül megrendezésre. Az alapítók között Magyarország is szerepel, így hamarosan megkezdődik a online olimpiai felkészítő kurzus.

Nemes Tihamér Informatikai Tanulmányi Verseny Döntő:
Figyelem, figyelem! Hamarosan elérkezik a 2021-es Nemes Tihamér Nemzetközi Informatikai Tanulmányi Verseny utolsó fordulója! A szervezők ismét remekebbnél remekebb feladatokkal várják a döntőbe jutott diákokat. Titkos informátoraim beszámolói alapján ezúttal a tesztesetek is hibátlanok lesznek!
A verseny időpontja: 2021. március 4. 9:00

Innopolis Open 2021:
A híres-neves innopolisi egyetem 2021-ben is megrendezi az Innopolis Open nemzetközi diákolimpiát, amely most újabb két kategóriával bővül: a résztvevők immár a robotika és a mesterséges intelligencia területén is összemérhetik tudásukat. A járványhelyzetre való tekintettel a verseny idén a PCMS2 értékelőrendszer segítségével, online formában fog lezajlani.
